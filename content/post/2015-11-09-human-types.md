---
title: "Революціонери, гречкосії, бізнесмени і меланхоліки. В чому різниця?"
author: Yurii Savka
layout: post
date: 2015-11-09
url: "/human-types/"
dsq_thread_id: 
  - 4302625407
categories: 
  - думки
published: true
---

<div style="text-align: justify;">
    <br /> Уявіть собі, що в один день Фонд Біла Гейтса зв&#8217;язується з вами по імейлу і чистим американським (не нігерійським) акцентом розповідає про те, що вони, мовляв, спостерігають за вами якийсь час і вирішили, що ви особливий і робите все правильно, і тому ваше ім&#8217;я і фото розмістять на своєму сайті в розділі &#8220;кращі люди планети&#8221;, ну і заодно дадуть карточку якою можна платити, скажем, за їжу в ресторанах. Не дуже багато, але не так вже й мало. Приємна несподіванка, чи не так?</p> 
  
  <p>
    Через два тижні ви отримуєте інше повідомлення. Мовляв, вибачте, ми помилилися, переплутали вас з однофамільцем. Витраченого ми у вас забирати не будемо, але відтепер рахунок для вас недоступний.
  </p>
  
  <p>
    Питання: ви будете почуватися після цього краще, чи гірше ніж ви почувалися до першого листа?
  </p>
  
  <p>
    Перед тим як читати далі, будь ласка, дайте відповідь на це питання для себе. Це важливо.
  </p>
  
  <p>
    Ситуація, нагадаю, лишилася тією самою: фонд Біла Гейтса не вважає вас достойним. Так він і до того не вважав. Ви і про існування його не особливо здогадувалися. Нема більше доступу до рахунку? Так і раніше не було, в чому проблема?
  </p>
  
  <p>
    Проте дехто буде почуватися набагато гірше, ніж спочатку. Як дитина, якій спочатку дали а потім забрали красиву іграшку.
  </p>
  
  <p>
    Інші натомість будуть радіти, що їм в принципі випала честь повисіти там два тижні і сходити на халяву в кілька ресторанів. Декому і цього не перепало.
  </p>
  
  <p>
    Давайте розберемось із подробицями. В цій ситуації є дві основних події. Перша &#8211; позитивний стимул. Вам сказали, що ви особливий. Друга &#8211; негативний: вам повідомили, що помилилися. В сумі вони дають нуль. Принаймні повинні давати. Але не все так просто.
  </p>
  
  <p>
    В залежності від реакцій на кожен із стимулів можна виділити чотири типи людей. Почнемо з найпоширенішого:
  </p>
  
  <p>
    <img class="aligncenter" src="http://www.artic.edu/aic/collections/citi/images/standard/WebLarge/WebImg_000256/190741_3056034.jpg" alt="" />
  </p>
  
  <p>
    <strong>НН</strong>. Низька реакція на позитивний стимул, низька на негативний. Здоровий пофігізм. Ще на персні Соломона було написано &#8220;І це пройде&#8221;. Сталося щось хороше &#8211; ну і ладно. Сталося погане &#8211; ну і чорт з ним. Варто зазначити, що тут не йде мова про повну нечуттєвість. Народження сина чи смерть когось із рідних все одно викличе адекватну реакцію. Але не призведе, наприклад, до суїциду.
  </p>
  
  <p>
    Ідеальна категорія для пересічного громадянина, дає шанс прожити нормальне щасливе життя.
  </p>
  
  <p>
    <img class="aligncenter" src="http://extremal.by/upload/medialibrary/bd1/bd14da242f26bdc98dae789125cb07c1.jpg" alt=""  />
  </p>
  
  <p>
    <strong>ВВ</strong>. Повна протилежність до першої категорії. Постійно шукає позитивних збудників, якщо їх довго нема &#8211; впадає в затяжну депресію. Художники, поети, професійні найманці і революціонери зазвичай потраплють саме в цю категорію. І саме тут можна знайти усіх азартних гравців, наркоманів і екстремалів.
  </p>
  
  <p>
    У їх житті не існує сірого &#8211; тільки чорне і біле. Ризикуючи не дожити до старості представники цієї категорії все ж можуть похвалитися тим, що середній обиватель ніколи не відчує і тисячної долі їх злетів. Як, загалом і падінь.
  </p>
  
  <p>
    У цих двох категорій відповідь буде &#8220;ситуація не змінилася&#8221;, хоч визначити до якої належите саме ви не так то й складно :)
  </p>
  
  <p>
    Тепер перейдемо до тих, в кого ситуації нерівнозначні.
  </p>
  
  <p>
  ![11242020_1578696422397040_1066461494_n.jpg]({{site.baseurl}}/content/post/11242020_1578696422397040_1066461494_n.jpg)
  </p>
  
  <p>
    <strong>ВН</strong>. Висока реакція на позитив, низька на негатив. Якщо вам цікаво, які люди добиваються справжнього успіху &#8211; то тут ви знайдете їх усіх. Політики, бізнесмени, спортсмени олімпійці. Перемога &#8211; чудесно! Поразка? Що ж, будуть і перемоги.
  </p>
  
  <p>
    Програвати всі можливі вибори вісім разів а потім стати президентом США? Легко. Так зробив Авраам Лінкольн.
  </p>
  
  <p>
    Отримати відмову в двох десятках видавництв а потім опублікувавши свій перший роман отримати мільйонні наклади? Можна і так. Спитайте у Джоан Роулінг.
  </p>
  
  <p>
    Звісно ж, потрапляння в цю категорію не означає автоматичний успіх, бажано щось для цього робити. Але якщо ви відповіли на перше питання &#8220;стало краще&#8221;, у вас є всі шанси на успіх. Дерзайте!
  </p>
  
  <p>
    <img class="aligncenter" src="http://www.redov.ru/kulturologija/100_velikih_kartin_s_reprodukcijami/_73.jpg" alt="" />
  </p>
  
  <p>
    <strong>НВ</strong>. Ну і нарешті найнещасніші люди нашого рейтингу. Кожна поразка в них викликає просто нестерпні страждання, кожна перемога натомість або сприймається як належне або взагалі зводиться до негативу: &#8220;все так добре, що має бути якийсь підвох&#8221;. Вони і на інших дивляться скоса, особливо, коли ті чомусь радіють: &#8221; от же ж ідіоти, сміються, веселяться, не знаючи, що насправді&#8230;&#8221;
  </p>
  
  <p>
    Такі люди в принципі не здатні нічого добитися, адже кожен складний шлях містить і злети і падіння, а вже при першій перепоні ці бідолахи падають на спину склавши лапки. &#8220;Це занадто складно, це неможливо, мені не вистачає мотивації, я занадто молодий/старий/товстий/тупий для цього&#8221;. Все на що вони здатні &#8211; це через силу працювати на ненависній роботі, щоб заробити гроші на речі яких вони потім терпіти не можуть.
  </p>
  
  <p>
    Я щиро вірю, що ви в останню категорію не потрапляєте, але якщо ваша відповідь на питання була &#8220;стало гірше&#8221; &#8211; на всяк випадок задумайтесь, точно не зашкодить.
  </p>
  
  <p>
    Ну і звісно ж, як водиться, усі типи &#8211; тільки умовність. Насправді спектр реакцій здорової людини буде добряче відрізнятися в залежності від навколишніх обставин, стану психіки і фази місяця.
  </p>
  
  <p>
    До того ж категорії хоч і мають багато від генетики, все ж не стаціонарні. Доклавши певних зусиль між ними можна рухатися. Тому як завжди, все залежить виключно від вас.
  </p>
  
  <p>
    Щасти!
  </p>
</div>
