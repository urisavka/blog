---
title: Теорія розбитих вікон – зручний міф сьогодення
author: Yurii Savka
layout: post
date: 2015-09-13
url: /unbroken-windows/
dsq_thread_id:
  - 4127895208
categories:
  - думки

---
<div style="text-align: justify;">
  <p>
    <a href="https://uk.wikipedia.org/wiki/Теорія_розбитих_вікон">Теорію розбитих вікон</a> сформулювали двоє американських соціологів: Джеймс Вілсон і Джордж Келлінг у 1982 році. У спрощеному вигляді вона стверджує, що якщо у будинку розбити вікно, і з цього приводу не буде вжито ніяких заходів, то з великою ймовірністю через доста короткий час вікна в будинку будуть розбиті всі.
  </p>
  
  <p>
    Найяскравішою демонстрацією правдивості цієї гіпотези називають правління Рудольфа Джуліані, мера Нью-Йорка, якому за надзвичайно короткий час нібито вдалося подолати злочинність у «Великому Яблуку».
  </p>
  
  <p>
    Повернемось до них пізніше, а поки давайте подумаємо, чому Теорія Розбитих Вікон із статистичного дослідження перетворилася на цілий мем, який гуляє цими вашими інтернетами і вигулькує то в одному, то в іншому місці.
  </p>
  
  <p>
    Почнемо з масонів. Себто із Старших Братів, світової закуліси і жителів усіх владних кабінетів у всіх урядах всіх країн. Для них ця теорія – як бальзам на душу. Нею можна спокійно закривати рота усім критикам влади, усім викривачам корупційних схем і простим людям, які час від часу таки задають собі питання «чому в отих, зверху, золоті унітази».
  </p>
  
  <p>
    Замість того, щоб викривати корупцію у гігантських масштабах, кажуть масони, натомість варто «почати з себе». Перестати смітити в під’їзді, зробити там ремонт (замість ЖЕКу, який взяв за це гроші), чесно і віддано виконувати свою роботу, і тоді з таких дрібниць і виросте загальний благоустрій, і країна відразу перетвориться у Швейцарію, а то й у цілий Люксембург.
  </p>
  
  <p>
    А поки у вашому власному під’їзді алкоголік Вася кожного дня кидає бички, краще виховайте спочатку його, а вже потім дивіться нагору, на позолочені стіни високих кабінетів.
  </p>
  
  <p>
    Вигідна теорія і для консерваторів різного роду, традиціоналістів і просто старих маразматиків, для яких кожна зміна у навколишньому соціумі видається черговим апокаліпсисом.
  </p>
  
  <p>
    Кажете, легкі наркотики не шкідливі? Так це тільки початок! Потім вони перейдуть на важкі, а потім за дозу почнуть вбивати усіх навколо! Кажете, чоловік з чоловіком спить? Ох, це перший дзвіночок! Скоро почне з дітьми, коровами, собаками і голубами! Адже все починається з малого!
  </p>
  
  <p>
    Звісно ж, такий підхід не працював би, якщо б і самим обивателям така точка зору не була вигідна. Спрощуючи і підміняючи поняття, теорія стверджує, що боротьба з дрібними порушеннями громадського порядку є заодно боротьбою і зі злочинністю загалом.
  </p>
  
  <p>
    Це дуже зручно, наприклад, для бабусь, які осмикуючи парочки, що цілуються в неналежних місцях, можуть вважати себе борцями зі злочинністю загалом (я зовсім не стверджую, що бабусі знають поняття «Теорія Розбитих Вікон», але на те вона і мем, що поширюється на кшталт вірусу).
  </p>
  
  <p>
    Артефакти магічного мислення, за яким паси руками і невнятне бурмотіння можуть вилікувати хворобу, трансформувалися у впевненість, що порядок у державі можна навести, примусивши алкоголіків не смітити у під’їздах. Просте, зручне – і абсолютно безглузде рішення.
  </p>
  
  <p>
    Навіть саме наукове обґрунтування Теорії Розбитих Вікон будується на фальсифікованих даних. Знайомтеся, це <a href="https://en.wikipedia.org/wiki/Diederik_Stapel">Дьєдерік Стапель</a>, професор соціальної психології у Тільбурзькому університеті. Відомий цілою низкою статистичних досліджень, в яких отримував результати, котрі майже без змін можна використовувати, як заголовки жовтої преси.
  </p>
  
  <p>
    Наприклад про те, що ті, хто їдять м’ясо – егоїстичніші за вегетаріанців, або що люди ретельніше дотримуються етикету не тільки у громадських місцях, а навіть просто плануючи туди піти.
  </p>
  
  <p>
    Серед колег Стапель отримав прізвисько «повелителя даних», адже незалежно від того, який результат він хотів отримати, у нього завжди в кишені знаходилося «статистичне дослідження», що підтверджувало саме ту думку, яку він прогнозував із самого початку.
  </p>
  
  <p>
    Нарешті університет, який через Стапеля став синонімом «британських вчених», провів внутрішнє розслідування, яке очікувано показало, що всі свої результати Стапель безбожно міняв, а в деяких випадках він просто вигадував експерименти просто щоб про них написати. Після цього Стапеля з тріском виперли на вулицю, і навряд чи знайдеться ще у світі університет, що захоче прихистити його на якійсь із своїх кафедр.
  </p>
  
  <p>
    Але до чого тут розбиті вікна? Справа у тому, що Стапель не тільки сам випускав роботи на основі своїх «експериментів», він ще й з задоволенням ділився своїми «даними» з колегами, учнями і аспірантами. І одним з цих колег був Зігварт Ліндберг, який виявився співавтором статті, в якій описуються нашумілі експерименти про супермаркетівські корзини, велосипеди, і петарди, які завжди наводять, як підтвердження Теорії Розбитих Вікон.
  </p>
  
  <p>
    Та менше з тим, навряд чи хтось базував свою довіру до теорії розбитих вікон на основі кількох експериментів з голландцями. Давайте повернемось до живого експерименту: місто Нью-Йорк і просто фантастичні результати роботи поліції (за часи правління Рудольфа Джуліані кількість злочинів зменшилася практично удвічі).
  </p>
  
  <p>
    Ні в якому разі не бажаючи принизити заслуги одного з найвідоміших чиновників сучасності, все ж треба визнати, що загальний спад злочинності спостерігався у той час не тільки в Нью-Йорку, а й по всій території Сполучених Штатів. І якщо брати його результати не у абсолютних числах, а у відношенні до середнього зниження злочинності, то цифри стануть вже набагато менш переконливими.
  </p>
  
  <p>
    На це було багато причин: старіння населення, загальне зростання благополуччя, але був і один, вирішальний чинник, значення якого важко переоцінити.
  </p>
  
  <p>
    22 січня 1973 року на всій території США дозволили аборти.
  </p>
  
  <p>
    І як неважко здогадатися, діти, які зрештою стають злочинцями, дуже часто народжуються небажаними, за ними менше слідкують батьки, і тому з набагато більшою ймовірністю пізніше вони опиняються на вулицях, спочатку торгуючи креком, а потім і піднімаючись вище по кар’єрній драбині: деколи до відомих реперів, а частіше – до грабіжників і вбивць, яких за дивним збігом обставин так сильно поменшало під час правління Джуліані.
  </p>
</div>

<div data-animation="no-animation" data-icons-animation="no-animation" data-overlay="" data-change-size="" data-button-size="1" style="font-size:1em;display:none;" class="supsystic-social-sharing supsystic-social-sharing-package-flat supsystic-social-sharing-content">
  <a class="social-sharing-button sharer-flat sharer-flat-3 counter-standard without-counter facebook" target="_blank" title="Facebook" href="http://www.facebook.com/sharer.php?u=http%3A%2F%2Furisavka.com%2Funbroken-windows%2F" data-nid="1" data-pid="1" data-post-id="15" data-url="http://urisavka.com/wp-admin/admin-ajax.php"><i class="fa fa-fw fa-facebook"></i>
  
  <div class="counter-wrap standard">
    <span class="counter">8</span>
  </div></a>
  
  <a class="social-sharing-button sharer-flat sharer-flat-3 counter-standard without-counter twitter" target="_blank" title="Twitter" href="https://twitter.com/share?url=http%3A%2F%2Furisavka.com%2Funbroken-windows%2F&text=Теорія розбитих вікон &#8211; зручний міф сьогодення" data-nid="2" data-pid="1" data-post-id="15" data-url="http://urisavka.com/wp-admin/admin-ajax.php"><i class="fa fa-fw fa-twitter"></i>
  
  <div class="counter-wrap standard">
    <span class="counter"></span>
  </div></a>
  
  <a class="social-sharing-button sharer-flat sharer-flat-3 counter-standard without-counter vk" target="_blank" title="VKontakte" href="http://vk.com/share.php?url=http%3A%2F%2Furisavka.com%2Funbroken-windows%2F" data-nid="4" data-pid="1" data-post-id="15" data-url="http://urisavka.com/wp-admin/admin-ajax.php"><i class="fa fa-fw fa-vk"></i>
  
  <div class="counter-wrap standard">
    <span class="counter"></span>
  </div></a>
  
  <a class="social-sharing-button sharer-flat sharer-flat-3 counter-standard without-counter livejournal" target="_blank" title="Livejournal" href="http://www.livejournal.com/update.bml?subject=Теорія розбитих вікон &#8211; зручний міф сьогодення&event=http%3A%2F%2Furisavka.com%2Funbroken-windows%2F" data-nid="11" data-pid="1" data-post-id="15" data-url="http://urisavka.com/wp-admin/admin-ajax.php"><i class="fa fa-fw fa-pencil"></i>
  
  <div class="counter-wrap standard">
    <span class="counter"></span>
  </div></a>
</div>