---
title: Проста різниця між капіталізмом і соціалізмом
author: Yurii Savka
layout: post
date: 2015-10-05
url: /left-right/
dsq_thread_id:
  - 4196966325
categories:
  - думки

---
<div style="text-align: justify;">
  <p>
    Якщо максимально спростити основні риси, притаманні капіталістичній і соціалістичній системам, (реалізованим правильно, а не так, як у нас), то вся різниця зводиться до одного простого твердження:
  </p>
  
  <blockquote>
    <p>
      Соціалістична система ставить собі за мету служіння робочим, капіталістична служить споживачам.
    </p>
  </blockquote>
  
  <p>
    Враховуючи, що кінцевими споживачами і є, зрештою, ті самі робочі, різниця може видаватися несуттєвою, тому поясню на прикладах.
  </p>
  
  <p>
    У Франції і Німеччині магазини в неділю закриваються. Всі без розбору: супермаркети, взуттєві, бутіки, веломагазини. Працюють тільки деякі кіоски на станціях метро і самотній супермаркет на вокзалі. Навіть цілодобові магазини працюють чітко: з сьомої ранку понеділка до 23 години суботи.
  </p>
  
  <p>
    Дехто може сказати, що, мовляв, німці так звикли, церковна культура, і все таке. Але он поляки, збоку, найрелігійніша нація Європи, до того ж католики на відміну від поміркованих німецьких протестантів. Але у них магазини в неділю спокійно собі працюють. Тому, що це зручно — сходити по магазинах в неділю, коли не треба йти на роботу.
  </p>
  
  <p>
    Більше того. В цю суботу було свято, об&#8217;єднання Німеччини, і тому магазини, зачинені у зазвичай робочу суботу, відкрилися натомість на кілька годин у наступну неділю. Таких черг я тут не бачив ніколи в житті.
  </p>
  
  <p>
    Отже, запит на відкриті магазини є, якщо хтось ходить в ніч з середи на четвер, то і в неділю стовідсотково прийде. Для чого ж тоді забороняти магазинам працювати?
  </p>
  
  <p>
    Слідкуйте за пальцями:
  </p>
  
  <p>
    кожна людина має право на вихідний день. Відповідно на вихідний день має право і продавець. Касирів у супермаркетах можна міняти позмінно, але от власники маленьких магазинчиків такої можливості не мають. А отже, якщо супермаркети будуть працювати в неділю — дрібним торговцям теж доведеться працювати в неділю, щоб не втратити гроші. А отже, буде порушене їхнє право на вихідний. А отже, в неділю не буде працювати ніхто.
  </p>
  
  <p>
    З точки зору споживача магазини в неділю &#8211; це додаткові можливості. З точки зору працівника — додатковий робочий день. З точки зору економіки —додатковий оборот, додаткові покупки, а отже ріст. З точки зору профсоюзів — порушення прав людини.
  </p>
  
  <p>
    Капіталізм більше притаманний країнам, що розвиваються, там де в людей багато незадоволених потреб, за рахунок яких вони згодні працювати більше.
  </p>
  
  <p>
    Соціалізм, натомість, природно виникає в багатших суспільствах, предки яких ударно попрацювали, і тепер нащадкам лишається тільки насолоджуватися, і просити в держави додаткових вихідних, або зменшення робочого часу до шести годин, як у Швеції.
  </p>
  
  <p>
    Взагалі, сама робота заради зарплати скоро стане порушенням громадянських прав. Гарантований базовий дохід давно вже на підході.
  </p>
  
  <p>
    Тому сучасний Китай &#8211; капіталістична країна, а в більшості країн Європи &#8211; соціалізм. І навіть Обама &#8211; ще той лівак.
  </p>
  
  <p>
    Але це все, повторюся, в розвинутих країнах. У країнах, слабких економічно, піклування про працівників відразу спричинює нестачу товарів і послуг (дефіцит, ага), і як наслідок вітчизняний ринок топить у своїх товарах великий світовий ринок. І це в кращому випадку, якщо країні є що міняти на китайські кросівки. Інакше взагалі біда.
  </p>
  
  <p>
    І саме тому в Україні всі ліві — банальні популісти.
  </p>
  
  <p>
    Проблема лише в тому, що всі праві — теж.
  </p>
</div>

<div data-animation="no-animation" data-icons-animation="no-animation" data-overlay="" data-change-size="" data-button-size="1" style="font-size:1em;display:none;" class="supsystic-social-sharing supsystic-social-sharing-package-flat supsystic-social-sharing-content">
  <a class="social-sharing-button sharer-flat sharer-flat-3 counter-standard without-counter facebook" target="_blank" title="Facebook" href="http://www.facebook.com/sharer.php?u=http%3A%2F%2Furisavka.com%2Fleft-right%2F" data-nid="1" data-pid="1" data-post-id="42" data-url="http://urisavka.com/wp-admin/admin-ajax.php"><i class="fa fa-fw fa-facebook"></i>
  
  <div class="counter-wrap standard">
    <span class="counter"></span>
  </div></a>
  
  <a class="social-sharing-button sharer-flat sharer-flat-3 counter-standard without-counter twitter" target="_blank" title="Twitter" href="https://twitter.com/share?url=http%3A%2F%2Furisavka.com%2Fleft-right%2F&text=Проста різниця між капіталізмом і соціалізмом" data-nid="2" data-pid="1" data-post-id="42" data-url="http://urisavka.com/wp-admin/admin-ajax.php"><i class="fa fa-fw fa-twitter"></i>
  
  <div class="counter-wrap standard">
    <span class="counter"></span>
  </div></a>
  
  <a class="social-sharing-button sharer-flat sharer-flat-3 counter-standard without-counter vk" target="_blank" title="VKontakte" href="http://vk.com/share.php?url=http%3A%2F%2Furisavka.com%2Fleft-right%2F" data-nid="4" data-pid="1" data-post-id="42" data-url="http://urisavka.com/wp-admin/admin-ajax.php"><i class="fa fa-fw fa-vk"></i>
  
  <div class="counter-wrap standard">
    <span class="counter"></span>
  </div></a>
  
  <a class="social-sharing-button sharer-flat sharer-flat-3 counter-standard without-counter livejournal" target="_blank" title="Livejournal" href="http://www.livejournal.com/update.bml?subject=Проста різниця між капіталізмом і соціалізмом&event=http%3A%2F%2Furisavka.com%2Fleft-right%2F" data-nid="11" data-pid="1" data-post-id="42" data-url="http://urisavka.com/wp-admin/admin-ajax.php"><i class="fa fa-fw fa-pencil"></i>
  
  <div class="counter-wrap standard">
    <span class="counter"></span>
  </div></a>
</div>