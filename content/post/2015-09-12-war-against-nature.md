---
title: "Війна проти стихії чи повернення до джерел?"
author: Yurii Savka
layout: post
date: {}
url: "/war-against-nature/"
dsq_thread_id: 
  - 4127938450
categories: 
  - думки
published: true
---

<div style="text-align: justify;">
  <p>
    Наткнувся недавно на старе <a href="http://bormor.livejournal.com/407608.html" target="_blank">оповідання</a> Бормора, в якому деміурги намагаються визначити різницю між «добром» і «злом». Критерій дається дуже простий:
  </p>
  
  <blockquote>
    <p>
      Если что-то легче получить, чем потом избавиться &#8211; значит, оно плохое. Если же приобрести что-то тяжело, а лишиться &#8211; просто, значит оно хорошее.
    </p>
  </blockquote>
  
  <p>
    Подумав, що це правило дуже гарно ілюструється змінами, які відбулися у свідомості людини стосовно екології.
  </p>
  
  <p>
    До початку двадцятого століття людина з природою особливо і не воювала. Максимум, на який були здатні тодішні інженери, це пустити корабель проти вітру (проти штилю вони тим не менше були безсилі), побудувати дах над головою, щоб зверху не лило, і, можливо, спалити трохи вугілля в паровому котлі, щоб корабель міг плисти проти течії річки.
  </p>
  
  <p>
    Селекціонери, звісно, схрещували рослини і тварин між собою, щоб отримати потрібний результат, але це нічим не відрізнялося від механізмів, які використовувала сама природа. Тому це ще питання, чи людина насправді проводила селекцію, чи це корови навпаки підлаштовувалися під людину, щоб отримати кращі умови, ніж вони коли-небудь мали у дикій природі.
  </p>
  
  <p>
    Називати це війною проти природи було б смішно, тому, що при першій нагоді природа нівелювала усі перемоги і повертала все на круги свої.
  </p>
  
  <p>
    Зовсім інша історія почалася приблизно на початку двадцятого століття. Внаслідок різкого стрибка технічного прогресу людина навчилася міняти світ навколо себе з шаленою швидкістю. Річки потекли в інший бік, на колись неплідних землях почали рости зернові, людина піднялася в небо і забурилася в глибини землі, чого раніше собі не уявляла навіть у фантастичних снах.
  </p>
  
  <p>
    Але на початку двадцятого століття, людині досі було <em>важко</em>. Кожен необережний крок міг спричинити катастрофу. Річка знову текла у своєму звичному напрямку з подвійною силою, руйнуючи побудовані міста, збіжжя гинуло під корінь, а від радіоактивних косметичних засобів дуже швидко починала облазити шкіра.
  </p>
  
  <p>
    Оскільки досягти цілі було <em>важко</em>, а повернутися назад до природнього стану було <em>легко</em> – боротьба з природою була <em>добром</em>. Газети виходили з оптимістичними заголовками, людина називалася царем природи, особливо біснувалися радянські газети, в яких молоде покоління пролетаріату воювало не тільки проти природи, а й проти всього іншого, буржуазно-імперіалістичного світу.
  </p>
  
  <p>
    Війна з природою тривала півстоліття і закінчилася з винайденням ядерної зброї. Тепер людство, при певних обставинах, могло знищити майже все живе на планеті, окрім хіба що якихось надмірно життєздатних бактерій. Природу поклали на лопатки, приручили і примусили служити людині, з кожним роком, з кожним винаходом відбираючи в неї останні клаптики неосвоєної території.
  </p>
  
  <p>
    Таким чином наприкінці двадцятого століття з природою воювати було <em>легко</em>. Нова гребля посеред річки вже не вважалася чимось особливим. Точкова генна модифікація замінила роки селекції і дозволяла отримати потрібний результат без побічних ефектів. Продукти в кожному супермаркеті могли стояти місяцями, і не псуватися. За рахунок винайдення консервантів людство майже вирішило проблему голоду, а за рахунок антибіотиків подолало більшість відомих хвороб.
  </p>
  
  <p>
    Тепер <em>важко</em> стало не перемогти природу, а повернути все, як було. Ліси амазонки втрачають все більшу і більшу територію, китайські міста погрузли в глибинах смогу, важкі метали отруюють рибу в річках, атомна енергетика подарувала світу Чорнобиль і Фукусіму, а фауна океанічних берегів поволі вимирає від засилля пластику і розлитої нафти.
  </p>
  
  <p>
    Та що там казати, ми навіть Гольфстрім, і той <a href="https://uk.wikipedia.org/wiki/%D0%93%D0%BE%D0%BB%D1%8C%D1%84%D1%81%D1%82%D1%80%D1%96%D0%BC#.D0.90.D0.BD.D0.BE.D0.BC.D0.B0.D0.BB.D1.96.D1.97_2010_.D1.80.D0.BE.D0.BA.D1.83" target="_blank">умудрилися вгробити</a>! Гольфстрім, Карл!
  </p>
  
  <p>
    Тепер <em>добром</em> стало повернення до природи, і хорошим тоном вважається приплітати епітети «натуральний» і «природній» навіть до реклами токсичних хімікатів.
  </p>
  
  <p>
    Така зміна вектору повернула до життя мракобісся і луддизм, що час від часу набирають загрозливих форм. Найяскравішим прикладом можна назвати істерику навколо ГМО, або, наприклад, одностатевих шлюбів.
  </p>
  
  <p>
    То що, з наукою і справді пора зав’язувати?
  </p>
  
  <p>
    Звісно ж ні.
  </p>
  
  <p>
    На щастя у світі зараз існує велика кількість освічених людей, які розуміють, що наша війна тільки-но починається, і незважаючи на успіхи науки, ще занадто багато сфер лишаються непідвладними людині.
  </p>
  
  <p>
    Люди досі помирають від раку, страждають від хвороб серця і генетичних відхилень. Досі немає адекватних шансів полетіти на іншу планету. Та що там казати, про людський мозок ми поки що практично нічого не знаємо.  Нові знання даються нам <em>важкою</em> ціною.
  </p>
  
  <p>
    Натомість природа, очунявши від тимчасової поразки, підсовує все нові і нові випробування.
  </p>
  
  <p>
    Вже існують види бактерій, які можна вбити тільки антибіотиками останнього покоління. Через деякий час вони стануть нечутливими і до них, і тоді людство може поринути у друге середньовіччя, а епідемії почнуть <a href="http://www.who.int/mediacentre/news/releases/2014/amr-report/en/" target="_blank">косити цілі держави</a>.
  </p>
  
  <p>
    Час від часу на поверхні Землі прокидаються вулкани, і один необережний пук якогось із них може нам коштувати сонячних променів на кілька сотень років. Наслідки абсолютно зрозумілі.
  </p>
  
  <p>
    Словом, на даний момент ситуація досі не складає враження стійкої. І повернутися до первісного ладу, коли людина була жертвою, а не господарем ситуації дуже <em>легко.</em>
  </p>
  
  <p>
    Саме тому для більшості розумних, освічених людей, наука і технічний прогрес на даний момент лишаються <em>добром, </em>а мракобісся і дурнуваті теорії «повернення до природи» &#8211; <em>злом</em>.
  </p>
  
  <p>
    А далі буде видно…
  </p>
</div>
</div>
